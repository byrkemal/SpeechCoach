Endüstri 4.0 ve 4. Sanayi Devrimi, Almanya merkezli bir ekonomik meydan okumadır. 2008 yılında dünyayı altüst eden ve etkileri bugün dahi hissedilmeye devam eden küresel ekonomik krizin akabinde, Batı dünyası Çin Halk Cumhuriyeti'nin dünyanın en güçlü ekonomisi olma yönündeki hatana bir şekilde karşılık verme ihtiyacı duymuştu. Ancak ne Avrupa Birliği'nin ne de ABD'nin Çin'in elindeki en önemli silahla baş etmesine de imkan bulunmuyordu. Peki neydi o silah? Çin'in 1 milyarın üzerindeki nüfusu sayesinde sahip olduğu ucuz iş gücü silahı. Almanya bu silahın ancak yüksek teknoloji kullanılarak alt edilebileceği fikrinden yola çıkarak, 2011 yılında Hanover'da düzenlenen teknoloji fuarında Endüstri 4.0 kavramıyla dünyayı tanıştırmıştı. Endüstri 4.0 kavramıyla dünyayı tanıştırmıştı. Kısa sürede Japonya ve ABD de bu yolculukta ortak rakip Çin'e karşı Almanya'nın yanında yer aldılar. Nitekim 2. Dünya Savaşı'nın ardından hatırlanacağı gibi, hem Almanya hem Japonya ekonomileri yeni baştan ABD tarafından tasarlanmış ülkelerdi.