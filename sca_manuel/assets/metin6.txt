Dünya tarihine baktığımız zaman okullarda her ne kadar savaşlarla şekillendirilmiş gibi aktarılsa da bu tarih, ekonomi ve üretim biçimlerinin aslında tarihin yazılmasında daha etkili olduğunu görmekteyiz. Daha fazla damga vuran unsurlar oluyor. Savaşlar daha ziyade bu ekonomi ve üretim biçimlerinin sonucu olan, zenginliğin paylaşımı ya da sahiplenilmesi hedefini içeren sonuçlar olarak karşımıza çıkmakta. Yani üretim biçimleri ve devrimleri sebep, bunların değiştirdiği şartların belirlediği yeni dengeler ya da çatışmaları da sonuçlar olarak görmemiz mümkün. Son yıllarda konuyla ilgili farklı tezler de ortaya çıkmış olsa da insanların yerleşik hayata geçişleri tarım devrimiyle eş tutulmakta. Yani sulu tarım yapılması ve tahılların ekilip biçilmesi, insanoğlunun avcı toplayıcılığa son vererek bugünkü yaşam modelinin temellerini attı.